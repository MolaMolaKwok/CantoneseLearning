周星驰--赌侠剧本（粤语对白片段）
搞笑出场
星（倒立）：阿叔啊，啲面林嗮喇！因住啲汤滚写嗮啊！得未啊？
星（倒立完落地，伸展手臂）：渌碗面都渌成个月嘅，你真係！
达：毕紧喇，衰仔！（递碗面到星仔面前）咧，饿鬼咁，你真係吖。
星：出年先摞出嚟吖，不如。
达：yeah？你个咩头啊？
星：人头啰。
达：啊——。哇，六合彩开咗嗱，对对先。18...车！餐餐都中得三个冧巴。
达（望住星仔食面）：喂喂，衰仔呀，唔好食住，唔好食住，帮阿叔用啲特异功能卒下佢，卒到佢六个冧巴都中嗮，拍硬当。
星：我同你讲咗一百次都有啦，我用特异功能赢番嚟嘅钱係只可以做善事不可以使家嘛，若然使第一次...
达：就衰，第二次就扑街，的三次就冇命吖嘛。（走开）
星：喂，头一次我地喺大档赢咗钱就即刻俾人打咁就够当黑啦。唔系点解上次赢咗成千晚都全去做善事啫，如果我哋今次再够胆用啲钱就真扑街咖喇。
达：阿叔係都唔出街，咁又点扑街呀？吓？
星：咁你即係係都唔信我咯啵？
达：5
星：呢啲就係上次捐剩嘅钱尾，王晶姐姐
晶：咩事呀？
星：嗱，大家同屋共主有嘢益你喇，今晚你唔使番大富豪
晶：你养我啊？
星：冇错，呢度钱全部俾你嘅，今晚你剩係陪我阿叔得嘞。
晶：哇！你发达啊？
达（个样好淫）：唔係呀，发姣咋！唔好嘥时间，唔好嘥时间！
星：係啰，係啰，嗱嗱声啦。
星（伸头出窗向上望）：有冇搞错啊？成日抌男人底裤落嚟，屋企冇女人咖？
达（丘裤走出冲量房）：一世人两叔侄，一齐冲咧。
晶：喂，去边啊？（旧番枧滑咗出嚟）
（阿达踩中旧番枧同埋星仔一齐从窗口跌落楼。）
两人：啊————（跌落个棚架）
达：哎，大命，大命...
星：係咪呀，我都话扑硬架啦，你而家信我咧？
达：仲未，仲未。
（个棚架松咗）
达：咦。做咩啊？
星：扑街啰。
达：唔係挂？
两人：哎呀！[/size]

决定跟赌神学赌术 [/size]
星：人扑你扑，你又会扑到好似个阿差咁样嘅？
达：每个人都有啲地方係特别脆弱嘅。阿叔就啱啱喺正个头度，你吹得我胀咩？
星：吹唔胀，你而家咁有型点敢吹你胀啫？（捧住两碗面）你唔食架啦，可？
达（鼻哥窿有条面）：有喇！
星：唔，咁食面新招嚟啵，係叫咩明堂啊？
达：咩呀？呢招阿叔自己创嘅，你吹得我胀咩？嗱，衰仔，话时话吖，以我哋两叔侄咁嘅人才，有咩理由喺处捱公仔面吖？係，虽然你赢番嚟啲钱唔可以摞嚟使呀，既然係咁，你不如真真正正学赌术，到时咯喔，赢尽天下嘅黄金美女，靓车靓屋。97之后啲大佬走嗮，阿叔实行做李嘉诚！
星：好啊好啊！我做郑裕玲！
达：郑裕同啊，哼！
星：吖，係。咁我跟边个学好呢？（望到墙上赌神张相）赌——神——！？
达：冇错喇，就係赌神。只要你做咗赌神嘅徒弟，到时就可以赢到飞，赢到开行。以后养埋阿叔过世都得啦！
星（揽住阿叔）：阿叔！我冇话过养你啵！[/size]

星爷拍Video[/size]
（用脚艰难转动转椅，转到镜头面前）
昨日，我个菲律宾工人行过街市，听到有个卖鱼佬讲话有条有仔叫做赌神，係你。
（大笑）
我当堂吓咗一跳，然后得啖笑。
（王晶姐姐喂星仔食面，啲面跌嗮落件衫度）
呢个世界居然有人自称为赌神，咁即係分明当我流啫。嗱，我叫赌圣，你睇牌都用隐形液精体眼镜吖，我就睬你都嘥气，直程睇穿牌嘅。呢啲就叫特异功能。
（王晶姐姐取出一只A递俾星仔）
呢度有只烟士，只要我轻轻一卒——就即刻变为一只“巢”咗嘅烟士，因为我未发功吖嘛，我发咗功呀变副麻雀出嚟都得。你话我果然无厘头啊我够话你瞓醒戆九九咯。望咩啊？条气唔顺呀发个轮过嚟大家研究下，当然你要补番一百几十万过我就唔在讲咖啦。啤咩啊？学嘢唔使钱呀？抄底我联络电话係香港：3345678，我再重复一次，係香港：3345678。你唔搵我我冇所谓，因为呢啲係你嘅损失。十点后钟唔好打嚟，因为我瞓咗。
（继续食面）

